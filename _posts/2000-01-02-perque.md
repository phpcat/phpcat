---
title: "Perquè?"
bg: blue
color: white
fa-icon: check-square-o
---

#### Basicament

# Cal estar organitzats.

El PHP és un dels llenguatges de propòsit general més emprat al web. Si bé és cert que amb PHP podem desenvolupar tot tipus d'aplicacions, el web és el seu entorn principal, on va néixer i on més línies de codi hi ha.

Els objectius d'aquest grup van en la direcció de compartir el coneixement i el socors mutu en les tasques de concepció, desenvolupament i desplegament d'aplicacions i sistemes escrits en PHP. Per això farem servir la wiki i el sistema de *issues* que ens ofereix github.

A més a més ens marcarem uns objectius a assolir en un periode d'un any iniciant els cursos amb la primavera. En funció del número de persones i la dedicació d'aquestes podrem fer de més o de menys. Es tracta d'organitzar una mena de **crowdsourcing** per a projectes OpenSource.

Durant el mes de febrer es recolliran les propostes, quantificades en "tardes" (d'aproximadament dues hores). El projecte ha d'estar prou definit i explicat en forma de branca del repositori ProjNN sent NN les darreres dues xifres de l'any en que es finalitza el projecte. Per exemple, el febrer del 2015 afegirem branques de tipus *feature* al repositori [Proj16](https://github.com/phpcat/Proj16). El nom de la branca serà el nom del repositori si aquest projecte reb prous suports. A l'arxiu README.md de cada repositori hi trobareu les explicacions.

Cada membre PHP.cat que formi part del grup **developers**, disposarà d'un màxim de 40 "tardes" a repartir entre les propostes. La dedicació final podrà ser superior, però mai inferior a la compromesa. A la carpeta **suports** de cada projecte deixareu un arxiu d'igual nom que el vostre perfil d'usuari a github on la primera línia serà, únicament, el valor numèric del nombre de "tardes" compromeses.

La primera quinzena de març els membres del grup anotaran la dedicació que faran a cada proposta. Del 15 al 20 de març es valorarà la viabilitat de les propostes que han rebut prou suport i s'organitzaran els equips de treball, els *sprints* i les fites parcials amb el lideratge de qui ha formulat el projecte.

Aquests projectes anuals, no van en detriment de projectes puntuals que es puguin iniciar durant el curs, però aquests no comptaran amb dedicació presupostada.

Per fer aportacions en aquest apartat, feu un fork de [https://github.com/phpcat/phpcat](https://github.com/phpcat/phpcat) i un pull request. Debatrem la proposta en el fill del pull request.
